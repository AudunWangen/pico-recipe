---
Title: Hjemmelaget julepostei
Description: Hjemmelaget julepostei
Tags: pålegg
Template: recipe
---
## Hjemmelaget julepostei
<!-- ![Naan bread](%assets_url%/naan.jpg) -->

- Forberedelser: 90 minutter
- Tilberedning: 60 minutter
- Porsjoner: 6 aluminiumsformer (4,5 dl)

### Ingredienser
- 6 aluminiumsformer
- 800 g kvernet tynnribbe
- 800 g kvernet svinelever
- 800 g kvernet spekk
- 75 g smør
- 3 ss hvetemel
- 3 dl helmelk
- 4 stk sjalottløk
- 3 stk eggeplommer
- 3 ts muskatnøtt
- 2 ts malt koriander
- 2 ss salt
- 2 ss grovkvernet pepper

### Slik gjør du

1. Du trenger en god kjøttkvern til dette, for spekket er spesielt vanskelig å kverne. Skjær det opp i biter og ta deg god tid, og ikke dytt i for mye om gangen. Kvern kjøttet, leveren og spekket i en bakebolle og tilsett saltet. Kjør det sammen til en jevn, seig, klissete masse.
2. Lag hvit saus i en kjele. Start med å tilsette smør og veldig finhakket sjalottløk. Stek til løken er blank og tilsett hvetemelet. Spe inn melk litt om gangen og rør hele tiden. Ta kjelen av platen og tilsett krydder og eggeplommer. Pisk sammen.
3. Tilsett sausen til kjøttet i bakebollen og bland godt sammen.
4. Ha blandingen i aluminiumsformer og dekk til med plastfolie og lokk hvis det følger med. Det du ikke skal steke med en gang kan du fryse ned rå.
5. Leverposteien stekes i vannbad. Fyll en form med vann, slik at det meste av formen er under vann. Stek i forvarmet ovn på 180 grader varmluft i 1 time.
