---
Title: Motti og flesk
Description: Motti og flesk
Tags: middag, finnskogen, husmannskost, svin
Template: recipe
---
## Motti og flesk
<!-- ![Motti og flesk](%assets_url%/motti.jpg) -->
<img src="%assets_url%/motti.jpg" alt="Motti og flesk" style="float:right; width:50%; margin-left:1em">

- Forberedelser: 1 minutt
- Tilberedning: 30 minutter
- Porsjoner: 4

### Ingredienser
<!-- for eksempel - 7g tørrgjær -->

- 3 dl vann
- 500 g skrädmjöl
- 1/2 ts salt
- Flesk, med fett og svor
- Tyttebærsyltetøy

### Slik gjør du
Man bør helst være litt lat for å lage motti. Da blir den best.

1. Del flesket i skiver. Selv om det nesten kommer rett fra fryseren går det fint, hvis man har en bra kniv. Late mennesker tar jo ikke opp flesket fra fryseren dagen før :D
2. Forvarm ovnen til 250&deg;C (ikke varmluft) og stek flesket i langpanna i ca 30 minutter.
3. Kok opp vann med salt i gryte med tykk bunn.
4. Skru ned varmen, og ha i alt melet på en gang slik at det dekker over alt vannet. Ikke rør eller ha på lokk, men la bare vannet dampe igjennom melet. Det skal komme små vulkaner med vann i melet, men fosser det over er temperaturen for høy.
5. Når så å si alt vannet har dampet igjennom, trykk ned melet med en sleiv slik at det klumper seg. Gjør du dette for tidlig blir mottien rå, rører du for sent blir den for tørr. Blir den litt tørr, kan du ta den av platen og la den stå under lokk en liten stund.
6. Server motti med fleskefett over, og stekt flesk og tyttebærsyltetøy ved siden av, gjerne med et glass kald melk.

PS! Blir det igjen rester, ha motti på kefir med litt sukker til kvelds.
